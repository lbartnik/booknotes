## E. Pracuj z właściwymi ludźmi i z właściwym podejściem

> Crew Resource Management
>
> -> zwróć się do osoby (w domyśle do szefa, dowódcy), rozpoczynając od jej imienia lub
> nazwiska oraz funkcji. To przyciąga zagubioną gdzieś tam uwagę, ale z punktu widzenia
> formalnego jest początkiem raportu sytuacyjnego - wszystko się nagrywa, a w razie
> wypadku adresat nie może już tłumaczyć, że nikt go nie informował.
>
> -> przedstaw ocenę sytuacji, zastrzegając, że to ty obawiasz się jej pogorszenia.
> Kapitan przecież nie boi się niczego, gdyż naraża to jego wizerunek "nieomylnego".
> Taki lęk przed utratą pozycji w grupie może przejawiać się rozmaicie - "wisieć w
> powietrzu" albo przybrać formę wymogu nieodzywania się niepytanym.
>
> -> przestaw problem tak, jak go widzisz, ale używając "my" inkluzywnego, np. "Mamy
> (cała załoga, pasażerowie, kapital i ubezpieczyciel) problem z lewym silnikiem".
> Takie sformułowanie pomaga adresatowi uzmysłowić sobie, że jego ego i wizerunek
> nie jest jedyną zagrożoną rzeczą. Być może właśnie zastanawiał się już nawet nie
> nad tym, jak wyjść z sytuacji z twarzą, ale jak odsunąć moment załamania sytuacji
> jak najdalej - trochę jak z kimś, kto ma być zaraz zastrzelony i gadając trzy po
> trzy, stara się odciągnąć nieuchronny koniec o bezcenne sekundy
>
> -> zaproponuj konstruktywne rozwiązanie - przedstaw je w formie sugestii i gotowej
> procedury; w innym przypadku decydent będzie zmuszony do absorbującego poszukiwania
> rozwiązać w sytuacji, w której i tak już częściowo utracił świadomość sytuacyjną.
>
> -> uzyskaj aprobatę dla rozwiązania - staraj się sformułować ją tak jak uczeń,
> którego zaradność jest sprawdzana - rola przywódcza decydenta nie może doznać
> żadnego szwanku w rezultacie przyznania się do błędu.
>
>
> Cała ta gimnastyka ma odseparować pracę zespołową, której efekt zależy m.in. od
> dwukierunkowego obiegu informacji, od sfery, w której rządzą zachowania społeczne,
> takie jak walk o prestiż i hierarchię w grupie. Gruntowne przebudowanie relacji
> interpersonalnych sprawi, że zespół zorientuje się zadaniowo, a wpływ czynników
> osobowościowych zostanie zminimalizowany.