# Krzyżowcy

Zofia Kossak

# Tom 1

## 8. O Bozym czleku, Piotrze Eremicie...

> Najcenniejszym przydomkiem każdego rycerza było: prawy,
> _preux_, _probus_. Za hańbę poczytywano, gdy słowa mówiły
> inaczej niż myśl, dłoń poczynała inaczej niż słowa. Prócz
> jedynego łgarstwa w obronie czci niewieściej, dozwolonego
> przez rycerski świat Latynów, rycerz schwytany na łgarstwie
> tracił pasowanie i cześć.



## 9. W którym papież Urban II i Ademar de Moteil...

Ademar de Moteil odpowiada Urbanowi:

> Szczezłbym bez tej wiary... Szczezłbym w tym świecie tak srogim,
> niepoczciwym i pustym, bez świadomości, że przy miłosiernym, niezawistnym
> ani pamiętliwym Bogu króluje ucieleśniona, ubóstwiona Macierzyńskość, ku
> której przymknąć można, przypaść jak dziecko do Matki i uczuć się
> bezpiecznym... Wierzę, że te Moce Najświętsze są ustawicznie czujne, nie
> gardzące by najlichszym pyłem człowieczym... Tylko z taką świadomością
> można na świecie życi i nie oszaleć... Wierzę też w cuda, choć wątpię, czy
> są one tak częste, jak ludzie powiadają. Natomiast nie wierzę, bracie,
> w twój szalony zamysł.
> (...)
>
> Chrześcijaństwo - to opieka nad dzieckiem i niewiastą... Nad wszystkim,
> co stare lub słabe... To sprawiedliwy rozdział dóbr... To skrępowanie
> możnych i silnych więzami własnego sumienia. Czyż swiat nie byłby wtedy
> obiecanym Królestwem Bożym?! Ale natura ludzka chrześcijaństwa nie przyjęła.
> I nie przyjmie. By zaś twój zamysł się spełnił, trzeba, wiesz czego? By choć
> połowa tych ludzi poczuła się chrześcijanami. Pojmujesz, co to znaczy...
>
>\- Trzeba wierzyć, że się poczują...\
>\- Daj Boże. Któż ich powiedzie? Ten mnich Piotr?\
>\- O nie. Piotr, poczciwina, jest tylko krzesiwkiem Bożym.


# Tom 4

## 13. Strażnik grobu świętego

Opis poczynań Arnulda,kapelana Roberta Krótkoudego.

> \- Chylę się przed waszą wolą, Miłościwy Panie. Skoro tak chcecie i ze
> względu na podeszły wiek podsądnej zmieniam karę śmierci na dożywotnią
> służbę przy Grobie Świętym.
>
> Ogólne odprężenie, odetchnięcie. Więc wszystko zostaje po dawnemu? Ale
> po cóż w takim razie wszczynano tę sprawę? O co właściwie chodziło
> patriarsze?
>
> O, Arnuld wie dobrze, o co mu chodziło! Żałuje, że wśród obecnych nie ma
> Boemunda, który jeden jedyny zdołałby ocenić celność jego gry. Jednym
> posunięciem osiągnął szereg korzyści: nastraszył i ukarał starą, pokazał
> zęby (niech inni widzą i mają się na baczności!), upokorzył Rajmunda,
> zaznaczył swą władzę, na koniec okazał się miłosiernym i wobec woli
> królewskiej ustępliwym.



> \- Miłościwy panie! Nieurodzonym znowu nie przyznano żadnych praw!
> Żadnej ochrony, swobody! _Plebs imbellis_ po dawnemu nie istnieje,
> nie ma głosu!\
> \- Jakże to? Wszakże powiedziane jest kilkakrotnie, że odpowie ciężko
> wobec Boga, kto po ojcowsku sprawować rządów nie będzie i nadużyje
> swej władzy.\
> \- Odpowie wobec Boga!... - śmieje się Walter.
> \- Jakaż odpowiedzialność jest cięższa, a kara groźniejsza? - pyta
> Godfryd urażony.\
> \- Wiera, ale kto się grzechu boi? Mało zbójców po świecie chodzi, nie
> stojąc o karę wieczystą? Tylko odpowiedzialność doczesna ma u
> powszechności znaczenie!...\
> \- Ależ w kraju jest tak samo, czegóż zatem chcecie?...\
> \- W kraju jest źle! Nie do wytrzymania! Wybraliśmy was, Miłościwy Panie,
> sądząc, że odmieni się dola nieszczęsna! Że pisząc nowe ustawy, wspomnicie
> o nas, biedakach! Że ukrzywdzony poddany będzie miał gdzie dobijać się
> sprawiedliwości!... Takeśwa sądzili znając was jako chrześcijańskiego
> pana... A ot, co się pokazało...

## 14. Ślady Boga

> Lew nie gruchocze kości, jak życie gruchocze człowieka... Każesz
> mu walczyć, gdy z góry wiadomo, że w oczach Twoich nie usprawiedliwi
> się żaden z żyjących?...
>
> Dałeś mu pojęcie grzechu i pojęcie cnoty, dostateczne, by zatruć
> szczęśliwość zwierzęcą, a nie dałeś dosyć sił, by pójść za Twym
> głosem...

Papież Urban, tuż przed śmiercią, myśli o wszystkim, czego dowiedział
się o 5 latach krucjaty, którą rozpoczął.