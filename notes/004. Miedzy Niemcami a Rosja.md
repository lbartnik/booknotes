# Między Niemcami a Rosją

## Co to jest "polityka 1934 r."?

> My zaś uważamy, że honor narodowy - do którego należy między innymi
> dotrzymywanie zobowiązań uroczyście przez siebie przyjętych - winien
> być uważany za rzecz ważniejszą od nakazów państwowej racji stanu.

Francja i Anglia tak jednak nie uważały. Czy nikt w tamtych latach nie
uważał, że honor i wartości wyznawane w taki sposób doprowadzą kraj do
zguby?


> Nie ulega bowiem wątpliwości, że dotrzymywanie zaciągniętych zobowiązań
> musi być podstawą normalnej polityki zagranicznej, o ile nie zostały one
> uprzednio pogwałcone przez stronę przeciwną.

Jeśli dopuszcza się możliwość, że "strona przeciwna" nie dotrzyma umów, to
tym samym dopuszcza się, żę "strona przeciwna" nie uprawia "normalnej polityki
zagranicznej". Ale dlaczego zatem mamy zawierać umowy ze stroną, która może
ich nie dotrzymać? Albo raczej, dlaczego mielibyśmy dotrzymywać umów ze stroną,
co do której spodziewamy się, że sama pierwsza je zerwie? Przecież to jest czysty
obłęd...


> Nie wydaje się również, aby rozumnym celem naszej polityki zagranicznej
> miało być dążenie do zmiany ustrojów wewnętrznych, panujących u jednego
> z naszych dwu sąsiadów. Obecne położenie jest pod tym względem dla Polski
> korzystne, gdyż utrudnia ich położenie. Zwycięstwo np. komunizmu w Niemczech
> byłoby dla Rzeczypospolitej wielkim nieszczęściem.

A więc ustroje panujące w Rosji i Niemczech w 1939 roku "utrudniały ich
położenie"? Jakże więc mogły te kraje dojść do porozumienia i rozebrać
Polskę jeszcze tego samego roku?


> Położenie Polski w razie wojny z Niemcami byłoby dziś o tyle korzystne,
> iż Sowiety nie wzięłyby w niej prawdopodobnie udziału przeciw nam.

O święta naiwności!